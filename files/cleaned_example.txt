     На перший погляд, це твердження здається хибним, адже кохання - це свято, це піднесення душі,
а будні частенько називають сірими. Хіба може бути буденним кохання?
     Та потім розумієш: свята не може бути без буднів. Свято не може тривати вічно.
То й що ж тоді, виходить, кохання з'являється як свято і йде у небуття з понеділка? Усі ми знаємо, що так не буває.
Кохання справжнє завжди з людиною: воно не тільки святково яскраве, але й тихе та лагідне, коли зігріває у будні,
робить людину щасливою щодня. Мабуть, слід зрозуміти це від самого початку, аби не розчаровуватися.
Кохання - це щастя, якого потребує людина щодня, і в будні, і в свята. Тому і є в коханні "і будні, і свята".